# The New Bechdel Friends Test
Project in digital humanities: a research to determine - does the sitcome tv show "Friends" pass Bechdel test and our version of Bechdel test for men.

**תיאור הפרויקט:**
הפרויקט שלנו עוסק בסוגייה של מתן ייצוג נשי וגברי באופן מילולי בסדרה חברים ("Friends"), כלומר לחקור את כל הסצנות שמתרחשות במהלך הסדרה בעזרת "מבחן בקדל החדש" (אשר אנחנו יצרנו).

**מבחן בקדל:**
מבחן הבודק את רמת הייצוג הנשי ביצירות בכלל, ובסדרות בפרט. על מנת שיצירה תעבור את מבחן בקדל עליה לקיים את התנאים הבאים:
1. יש ביצירה לפחות שתי דמויות של נשים.
2. הן משוחחות בינהן.
3. נושא השיחה אינו גברים.

**מבחן בקדל לגברים:**
מבחן הבודק את רמת הייצוג הגברי ביצירות בכלל, ובסדרות בפרט. על מנת שיצירה תעבור את מבחן בקדל עליה לקיים את התנאים הבאים:
1. יש ביצירה לפחות שתי דמויות של גברים.
2. הם משוחחים בינהם.
3. נושא השיחה אינו נשים.

**מבחן בקדל החדש:**
מבחן הסופר את מספר הסצנות אשר מקיימות את "מבחן בקדל" עבור נשים וסופר את "מבחן בקדל לגברים", לאורך כל היצירה.

**תיאור הסדרה "חברים":**
חברים (באנגלית: Friends) היא קומדיית מצבים אמריקאית, ששודרה לראשונה ברשת NBC בין השנים 1994–2004, וכללה עשר עונות שידור. יוצרי הסדרה הם מרתה קאופמן ודייוויד קריין. בסדרה מככבים מת'יו פרי, קורטני קוקס, מאט לה-בלאנק, ליסה קודרו, דייוויד שווימר וג'ניפר אניסטון, המגלמים, בהתאמה, שישה חברים קרובים: צ'נדלר בינג, מוניקה גלר, ג'ואי טריביאני, פיבי בופה, רוס גלר ורייצ'ל גרין, ועוקבת אחר עלילותיהם במנהטן שבניו יורק.

כפי שניתן לראות, בסדרה יש סך הכל שש דמויות מרכזיות שמתוכן שלושה גברים ושלוש נשים. כמו כן, הסדרה מתנהלת ברובה בסצנות המקיימות שיח בין הדמויות המרכזיות, ולכן הסדרה היא בסיס נכון עבור בדיקה של "מבחן בקדל החדש" מכיוון שתנאי ההתחלה בין מספר הגברים למספר הנשים שווה.

**מטרת הפרויקט:**
מטרת הפרויקט שלנו היא לחקור את הסוגייה הבאה:
ייצוג נשי לעומת ייצוג גברי על מסכי הטלוויזיה.

בפרט, אנו רוצים לענות על השאלה:
**האם ב"חברים", סדרה פופולארית ברחבי העולם, תוצאת "מבחן בקדל החדש" מאוזנת?**

**רקע:**
לפני עשרות שנים ברוב תרבויות העולם מעמד האישה היה נחות בהשוואה למעמד הגבר, ועם חלוף השנים עלתה המודעות לשיוויון מגדרי.
הסדרה חברים אשר שודרה לראשונה ב1994 ונמשכה עד 2004 נהייתה להצלחה גדולה ברחבי העולם ומשודרת בשידורים חוזרים עד ליום זה.
הסדרה נוצרה בשנים האחרונות, ואנחנו כילדים גדלנו עליה והושפענו ממנה כל אחד באופן כזה או אחר.
אנו רוצים לשאול את שאלת הפרויקט "האם ב'חברים', סדרה פופולארית ברחבי העולם, תוצאת 'מבחן בקדל החדש' מאוזנת?", ולנסות להבין האם הסדרה כן מקיימת שיוויון מגדרי לפי "מבחן בקדל החדש", או במילים אחרות שיוויון של כמות שיח נשי לפי "מבחן בקדל" לעומת כמות שיח גברי לפי "מבחן בקדל לגברים".

מדעי הרוח הדיגיטליים הם ממשק בין מחשוב לבין תחומים במדעי הרוח. כפי שניתן לראות, אנו מתעסקים בסוגייה שהיא חלק נכבד מהמאבקים החברתיים של החברה המודרנית. כמו שציינו הפרויקט שלנו מתעסק בנושא של המאבק החברתי - מגדרי ונותן מענה לשאלת הפרויקט על ידי שימוש במחשוב שעל כך נרחיב בשלב "תכנית העבודה".

בהקשר למדעי הרוח הדיגיטליים, נציין כי נשתמש בקריאה משולבת, כלומר גם בקריאה צמודה וגם בקריאה רחוקה, מכיוון שגם נצטרך להתייחס לתוכן השיח וגם נצטרך לזהות את התמונה הכללית של הסצנה (שיח גברי/נשי).

**תכנית העבודה:**
מאגר הידע - תסריט של כל הפרקים במהלך 10 העונות ששודרו בסדרה "חברים".
צורת התסריט - התסריטים בנויים באופן חצי מובנה (קבצי CSV).
כלים בהם נשתמש:
- אנו מתכננים להשתמש ב-OpenRefine כך שנטען את הקלט בתסריטים ונקבל כפלט קבצים שממויינים ומסודרים לפי צורת עבודה שתעזור לנו לחלץ את המידע הדרוש ולענות על שאלת הפרויקט.
-  את קוד הפרויקט אנו מתכננים לקודד בשפת Java (חישובים, ספירות, עבודה עם מחרוזות ועוד).
-  את הצגת הממצאים אנו מתכננים להנגיש בצורה של גרפים בעזרת האתר Canva.

* עוד לא בחרנו באיזה אופן אנו מתכננים להגיש את הפרויקט.

**היעד:**
היעדים שלנו מתחלקים לשתי קטגוריות: יעדים אישיים ויעדים מקצועיים.
יעדים אישיים - אנו רוצים להחשף וללמוד תחום שכמעט ולא התעסקנו בו: מושגים במדעי הרוח, שיטות דיגיטיזציה, תהליכים ממקור ידע למקור דיגיטלי נגיש וכו', ולשלב אותו עם היכולות שרכשנו במהלך התואר.
יעדים מקצועיים - אנו מצפים שסדרה מודרנית כמו "חברים" תניב תוצאה מאוזנת ב"מבחן בקדל החדש". אנחנו באופן אישי מרגישים כי בשנים האחרונות עלתה המודעות של שיוויון מגדרי הן בחברה כולה והן במסכי הטלוויזיה ולכן נצפה לתוצאה הנ"ל.

**ביביליוגרפיה:**
מבחן בקדל - https://he.wikipedia.org/wiki/%D7%9E%D7%91%D7%97%D7%9F_%D7%91%D7%A7%D7%93%D7%9C

רקע על הסדרה "חברים" - https://he.wikipedia.org/wiki/%D7%97%D7%91%D7%A8%D7%99%D7%9D

אתר Canva (עיצוב הגרפים) - https://www.meta-chart.com/

קבצי CSV של תסריטי הפרקים של הסדרה - https://github.com/shilpibhattacharyya/Friends_Analysis


נטע דרוקר - 313130049
רותם תבורי - 206269516

